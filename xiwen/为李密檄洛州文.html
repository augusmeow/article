<!DOCTYPE html>
<html lang="en-US" dir="ltr">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>為李密檄洛州文 | Augus Article</title>
    <meta name="description" content="Article">
    <link rel="preload stylesheet" href="/article/assets/style.3e59e35a.css" as="style">
    <script type="module" src="/article/assets/app.5c0a96a8.js"></script>
    <link rel="preload" href="/article/assets/inter-roman-latin.2ed14f66.woff2" as="font" type="font/woff2" crossorigin="">
  <link rel="modulepreload" href="/article/assets/chunks/framework.2e769b00.js">
  <link rel="modulepreload" href="/article/assets/chunks/theme.24d3d2ea.js">
  <link rel="modulepreload" href="/article/assets/xiwen_为李密檄洛州文.md.e6b3b71b.lean.js">
  <link rel="icon" href="/favicon.ico">
  <link rel="stylesheet" href="//unpkg.com/heti/umd/heti.min.css">
  <meta name="theme-color" content="#ff64b9">
  <script id="check-dark-light">(()=>{const e=localStorage.getItem("vitepress-theme-appearance")||"",a=window.matchMedia("(prefers-color-scheme: dark)").matches;(!e||e==="auto"?a:e==="dark")&&document.documentElement.classList.add("dark")})();</script>
  </head>
  <body>
    <div id="app"><div class="Layout" data-v-c08c670c><!--[--><!--]--><!--[--><span tabindex="-1" data-v-5ed14e67></span><a href="#VPContent" class="VPSkipLink visually-hidden" data-v-5ed14e67> Skip to content </a><!--]--><!----><header class="VPNav" data-v-c08c670c data-v-ba0c96d1><div class="VPNavBar has-sidebar" data-v-ba0c96d1 data-v-739ff38a><div class="container" data-v-739ff38a><div class="title" data-v-739ff38a><div class="VPNavBarTitle has-sidebar" data-v-739ff38a data-v-8a10a35d><a class="title" href="/article/" data-v-8a10a35d><!--[--><!--]--><!--[--><img class="VPImage logo" src="/article/logo/logo.jpg" alt data-v-46f8ac8c><!--]--><!--[-->Augus Article<!--]--><!--[--><!--]--></a></div></div><div class="content" data-v-739ff38a><div class="curtain" data-v-739ff38a></div><div class="content-body" data-v-739ff38a><!--[--><!--]--><!----><!----><!----><div class="VPNavBarAppearance appearance" data-v-739ff38a data-v-ef12452a><label title="toggle dark mode" data-v-ef12452a data-v-24ada74f><button class="VPSwitch VPSwitchAppearance" type="button" role="switch" aria-checked="false" data-v-24ada74f data-v-e0e42f04><span class="check" data-v-e0e42f04><span class="icon" data-v-e0e42f04><!--[--><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="sun" data-v-24ada74f><path d="M12,18c-3.3,0-6-2.7-6-6s2.7-6,6-6s6,2.7,6,6S15.3,18,12,18zM12,8c-2.2,0-4,1.8-4,4c0,2.2,1.8,4,4,4c2.2,0,4-1.8,4-4C16,9.8,14.2,8,12,8z"></path><path d="M12,4c-0.6,0-1-0.4-1-1V1c0-0.6,0.4-1,1-1s1,0.4,1,1v2C13,3.6,12.6,4,12,4z"></path><path d="M12,24c-0.6,0-1-0.4-1-1v-2c0-0.6,0.4-1,1-1s1,0.4,1,1v2C13,23.6,12.6,24,12,24z"></path><path d="M5.6,6.6c-0.3,0-0.5-0.1-0.7-0.3L3.5,4.9c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C6.2,6.5,5.9,6.6,5.6,6.6z"></path><path d="M19.8,20.8c-0.3,0-0.5-0.1-0.7-0.3l-1.4-1.4c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C20.3,20.7,20,20.8,19.8,20.8z"></path><path d="M3,13H1c-0.6,0-1-0.4-1-1s0.4-1,1-1h2c0.6,0,1,0.4,1,1S3.6,13,3,13z"></path><path d="M23,13h-2c-0.6,0-1-0.4-1-1s0.4-1,1-1h2c0.6,0,1,0.4,1,1S23.6,13,23,13z"></path><path d="M4.2,20.8c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C4.7,20.7,4.5,20.8,4.2,20.8z"></path><path d="M18.4,6.6c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C18.9,6.5,18.6,6.6,18.4,6.6z"></path></svg><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="moon" data-v-24ada74f><path d="M12.1,22c-0.3,0-0.6,0-0.9,0c-5.5-0.5-9.5-5.4-9-10.9c0.4-4.8,4.2-8.6,9-9c0.4,0,0.8,0.2,1,0.5c0.2,0.3,0.2,0.8-0.1,1.1c-2,2.7-1.4,6.4,1.3,8.4c2.1,1.6,5,1.6,7.1,0c0.3-0.2,0.7-0.3,1.1-0.1c0.3,0.2,0.5,0.6,0.5,1c-0.2,2.7-1.5,5.1-3.6,6.8C16.6,21.2,14.4,22,12.1,22zM9.3,4.4c-2.9,1-5,3.6-5.2,6.8c-0.4,4.4,2.8,8.3,7.2,8.7c2.1,0.2,4.2-0.4,5.8-1.8c1.1-0.9,1.9-2.1,2.4-3.4c-2.5,0.9-5.3,0.5-7.5-1.1C9.2,11.4,8.1,7.7,9.3,4.4z"></path></svg><!--]--></span></span></button></label></div><div class="VPSocialLinks VPNavBarSocialLinks social-links" data-v-739ff38a data-v-394efca4 data-v-8b53cb86><!--[--><a class="VPSocialLink" href="https://github.com/DrAugus/draugus.github.io/tree/master/article" aria-label="github" target="_blank" rel="noopener" data-v-8b53cb86 data-v-f737fedc><svg role="img" viewBox="0 0 24 24" xmlns="http://www.w3.org/2000/svg"><title>GitHub</title><path d="M12 .297c-6.63 0-12 5.373-12 12 0 5.303 3.438 9.8 8.205 11.385.6.113.82-.258.82-.577 0-.285-.01-1.04-.015-2.04-3.338.724-4.042-1.61-4.042-1.61C4.422 18.07 3.633 17.7 3.633 17.7c-1.087-.744.084-.729.084-.729 1.205.084 1.838 1.236 1.838 1.236 1.07 1.835 2.809 1.305 3.495.998.108-.776.417-1.305.76-1.605-2.665-.3-5.466-1.332-5.466-5.93 0-1.31.465-2.38 1.235-3.22-.135-.303-.54-1.523.105-3.176 0 0 1.005-.322 3.3 1.23.96-.267 1.98-.399 3-.405 1.02.006 2.04.138 3 .405 2.28-1.552 3.285-1.23 3.285-1.23.645 1.653.24 2.873.12 3.176.765.84 1.23 1.91 1.23 3.22 0 4.61-2.805 5.625-5.475 5.92.42.36.81 1.096.81 2.22 0 1.606-.015 2.896-.015 3.286 0 .315.21.69.825.57C20.565 22.092 24 17.592 24 12.297c0-6.627-5.373-12-12-12"/></svg></a><!--]--></div><div class="VPFlyout VPNavBarExtra extra" data-v-739ff38a data-v-b2a19fc7 data-v-b2f3ab67><button type="button" class="button" aria-haspopup="true" aria-expanded="false" aria-label="extra navigation" data-v-b2f3ab67><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="icon" data-v-b2f3ab67><circle cx="12" cy="12" r="2"></circle><circle cx="19" cy="12" r="2"></circle><circle cx="5" cy="12" r="2"></circle></svg></button><div class="menu" data-v-b2f3ab67><div class="VPMenu" data-v-b2f3ab67 data-v-15c00f56><!----><!--[--><!--[--><!----><div class="group" data-v-b2a19fc7><div class="item appearance" data-v-b2a19fc7><p class="label" data-v-b2a19fc7>Appearance</p><div class="appearance-action" data-v-b2a19fc7><label title="toggle dark mode" data-v-b2a19fc7 data-v-24ada74f><button class="VPSwitch VPSwitchAppearance" type="button" role="switch" aria-checked="false" data-v-24ada74f data-v-e0e42f04><span class="check" data-v-e0e42f04><span class="icon" data-v-e0e42f04><!--[--><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="sun" data-v-24ada74f><path d="M12,18c-3.3,0-6-2.7-6-6s2.7-6,6-6s6,2.7,6,6S15.3,18,12,18zM12,8c-2.2,0-4,1.8-4,4c0,2.2,1.8,4,4,4c2.2,0,4-1.8,4-4C16,9.8,14.2,8,12,8z"></path><path d="M12,4c-0.6,0-1-0.4-1-1V1c0-0.6,0.4-1,1-1s1,0.4,1,1v2C13,3.6,12.6,4,12,4z"></path><path d="M12,24c-0.6,0-1-0.4-1-1v-2c0-0.6,0.4-1,1-1s1,0.4,1,1v2C13,23.6,12.6,24,12,24z"></path><path d="M5.6,6.6c-0.3,0-0.5-0.1-0.7-0.3L3.5,4.9c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C6.2,6.5,5.9,6.6,5.6,6.6z"></path><path d="M19.8,20.8c-0.3,0-0.5-0.1-0.7-0.3l-1.4-1.4c-0.4-0.4-0.4-1,0-1.4s1-0.4,1.4,0l1.4,1.4c0.4,0.4,0.4,1,0,1.4C20.3,20.7,20,20.8,19.8,20.8z"></path><path d="M3,13H1c-0.6,0-1-0.4-1-1s0.4-1,1-1h2c0.6,0,1,0.4,1,1S3.6,13,3,13z"></path><path d="M23,13h-2c-0.6,0-1-0.4-1-1s0.4-1,1-1h2c0.6,0,1,0.4,1,1S23.6,13,23,13z"></path><path d="M4.2,20.8c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C4.7,20.7,4.5,20.8,4.2,20.8z"></path><path d="M18.4,6.6c-0.3,0-0.5-0.1-0.7-0.3c-0.4-0.4-0.4-1,0-1.4l1.4-1.4c0.4-0.4,1-0.4,1.4,0s0.4,1,0,1.4l-1.4,1.4C18.9,6.5,18.6,6.6,18.4,6.6z"></path></svg><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="moon" data-v-24ada74f><path d="M12.1,22c-0.3,0-0.6,0-0.9,0c-5.5-0.5-9.5-5.4-9-10.9c0.4-4.8,4.2-8.6,9-9c0.4,0,0.8,0.2,1,0.5c0.2,0.3,0.2,0.8-0.1,1.1c-2,2.7-1.4,6.4,1.3,8.4c2.1,1.6,5,1.6,7.1,0c0.3-0.2,0.7-0.3,1.1-0.1c0.3,0.2,0.5,0.6,0.5,1c-0.2,2.7-1.5,5.1-3.6,6.8C16.6,21.2,14.4,22,12.1,22zM9.3,4.4c-2.9,1-5,3.6-5.2,6.8c-0.4,4.4,2.8,8.3,7.2,8.7c2.1,0.2,4.2-0.4,5.8-1.8c1.1-0.9,1.9-2.1,2.4-3.4c-2.5,0.9-5.3,0.5-7.5-1.1C9.2,11.4,8.1,7.7,9.3,4.4z"></path></svg><!--]--></span></span></button></label></div></div></div><div class="group" data-v-b2a19fc7><div class="item social-links" data-v-b2a19fc7><div class="VPSocialLinks social-links-list" data-v-b2a19fc7 data-v-8b53cb86><!--[--><a class="VPSocialLink" href="https://github.com/DrAugus/draugus.github.io/tree/master/article" aria-label="github" target="_blank" rel="noopener" data-v-8b53cb86 data-v-f737fedc><svg role="img" viewBox="0 0 24 24" xmlns="http://www.w3.org/2000/svg"><title>GitHub</title><path d="M12 .297c-6.63 0-12 5.373-12 12 0 5.303 3.438 9.8 8.205 11.385.6.113.82-.258.82-.577 0-.285-.01-1.04-.015-2.04-3.338.724-4.042-1.61-4.042-1.61C4.422 18.07 3.633 17.7 3.633 17.7c-1.087-.744.084-.729.084-.729 1.205.084 1.838 1.236 1.838 1.236 1.07 1.835 2.809 1.305 3.495.998.108-.776.417-1.305.76-1.605-2.665-.3-5.466-1.332-5.466-5.93 0-1.31.465-2.38 1.235-3.22-.135-.303-.54-1.523.105-3.176 0 0 1.005-.322 3.3 1.23.96-.267 1.98-.399 3-.405 1.02.006 2.04.138 3 .405 2.28-1.552 3.285-1.23 3.285-1.23.645 1.653.24 2.873.12 3.176.765.84 1.23 1.91 1.23 3.22 0 4.61-2.805 5.625-5.475 5.92.42.36.81 1.096.81 2.22 0 1.606-.015 2.896-.015 3.286 0 .315.21.69.825.57C20.565 22.092 24 17.592 24 12.297c0-6.627-5.373-12-12-12"/></svg></a><!--]--></div></div></div><!--]--><!--]--></div></div></div><!--[--><!--]--><button type="button" class="VPNavBarHamburger hamburger" aria-label="mobile navigation" aria-expanded="false" aria-controls="VPNavScreen" data-v-739ff38a data-v-7fb4d8a5><span class="container" data-v-7fb4d8a5><span class="top" data-v-7fb4d8a5></span><span class="middle" data-v-7fb4d8a5></span><span class="bottom" data-v-7fb4d8a5></span></span></button></div></div></div></div><!----></header><div class="VPLocalNav" data-v-c08c670c data-v-a27d639c><button class="menu" aria-expanded="false" aria-controls="VPSidebarNav" data-v-a27d639c><svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="menu-icon" data-v-a27d639c><path d="M17,11H3c-0.6,0-1-0.4-1-1s0.4-1,1-1h14c0.6,0,1,0.4,1,1S17.6,11,17,11z"></path><path d="M21,7H3C2.4,7,2,6.6,2,6s0.4-1,1-1h18c0.6,0,1,0.4,1,1S21.6,7,21,7z"></path><path d="M21,15H3c-0.6,0-1-0.4-1-1s0.4-1,1-1h18c0.6,0,1,0.4,1,1S21.6,15,21,15z"></path><path d="M17,19H3c-0.6,0-1-0.4-1-1s0.4-1,1-1h14c0.6,0,1,0.4,1,1S17.6,19,17,19z"></path></svg><span class="menu-text" data-v-a27d639c>Menu</span></button><div class="VPLocalNavOutlineDropdown" style="--vp-vh:0px;" data-v-a27d639c data-v-180c2153><button class="" data-v-180c2153>On this page <svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="icon" data-v-180c2153><path d="M9,19c-0.3,0-0.5-0.1-0.7-0.3c-0.4-0.4-0.4-1,0-1.4l5.3-5.3L8.3,6.7c-0.4-0.4-0.4-1,0-1.4s1-0.4,1.4,0l6,6c0.4,0.4,0.4,1,0,1.4l-6,6C9.5,18.9,9.3,19,9,19z"></path></svg></button><!----></div></div><aside class="VPSidebar" data-v-c08c670c data-v-304f91ad><div class="curtain" data-v-304f91ad></div><nav class="nav" id="VPSidebarNav" aria-labelledby="sidebar-aria-label" tabindex="-1" data-v-304f91ad><span class="visually-hidden" id="sidebar-aria-label" data-v-304f91ad> Sidebar Navigation </span><!--[--><!--]--><!--[--><div class="group" data-v-304f91ad><section class="VPSidebarItem level-0 has-active" data-v-304f91ad data-v-b832caa1><div class="item" role="button" tabindex="0" data-v-b832caa1><div class="indicator" data-v-b832caa1></div><h2 class="text" data-v-b832caa1>檄文</h2><!----></div><div class="items" data-v-b832caa1><!--[--><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/" data-v-b832caa1 data-v-17adb40a><!--[--><p class="text" data-v-b832caa1>about</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%B1%A4%E8%AA%93" data-v-b832caa1 data-v-17adb40a><!--[--><p class="text" data-v-b832caa1>汤誓</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E7%89%A7%E8%AA%93" data-v-b832caa1 data-v-17adb40a><!--[--><p class="text" data-v-b832caa1>牧誓</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E7%94%98%E8%AA%93" data-v-b832caa1 data-v-17adb40a><!--[--><p class="text" data-v-b832caa1>甘誓</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E8%B4%B9%E8%AA%93" data-v-b832caa1 data-v-17adb40a><!--[--><p class="text" data-v-b832caa1>费誓</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%AA%84%E8%9C%80%E6%96%87" data-v-b832caa1 data-v-17adb40a><!--[--><p class="text" data-v-b832caa1>檄蜀文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%85%B4%E5%B8%88%E6%AA%84%E6%96%87" data-v-b832caa1 data-v-17adb40a><!--[--><p class="text" data-v-b832caa1>兴师檄文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%90%95%E7%9B%B8%E7%BB%9D%E7%A7%A6" data-v-b832caa1 data-v-17adb40a><!--[--><p class="text" data-v-b832caa1>吕相绝秦</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%AA%84%E5%91%8A%E6%A5%9A%E7%9B%B8" data-v-b832caa1 data-v-17adb40a><!--[--><p class="text" data-v-b832caa1>檄告楚相</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E7%99%BD%E6%9C%97%E5%91%8A%E7%A4%BA" data-v-b832caa1 data-v-17adb40a><!--[--><p class="text" data-v-b832caa1>白朗告示</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E8%AE%A8%E7%8E%8B%E8%8E%BD%E6%AA%84" data-v-b832caa1 data-v-17adb40a><!--[--><p class="text" data-v-b832caa1>讨王莽檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E8%AE%A8%E7%B2%A4%E5%8C%AA%E6%AA%84" data-v-b832caa1 data-v-17adb40a><!--[--><p class="text" data-v-b832caa1>讨粤匪檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E8%B0%95%E5%B7%B4%E8%9C%80%E6%AA%84" data-v-b832caa1 data-v-17adb40a><!--[--><p class="text" data-v-b832caa1>谕巴蜀檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%89%BF%E5%85%B5%E5%AE%89%E6%B0%91%E6%AA%84" data-v-b832caa1 data-v-17adb40a><!--[--><p class="text" data-v-b832caa1>剿兵安民檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%A5%89%E5%A4%A9%E8%AE%A8%E8%83%A1%E6%AA%84" data-v-b832caa1 data-v-17adb40a><!--[--><p class="text" data-v-b832caa1>奉天讨胡檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%BC%A0%E7%8C%AE%E5%BF%A0%E4%B9%8B%E6%AA%84" data-v-b832caa1 data-v-17adb40a><!--[--><p class="text" data-v-b832caa1>张献忠之檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E7%AE%A1%E4%BB%B2%E6%AA%84%E6%A5%9A%E4%BD%BF" data-v-b832caa1 data-v-17adb40a><!--[--><p class="text" data-v-b832caa1>管仲檄楚使</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%BA%E8%A2%81%E7%BB%8D%E6%AA%84%E8%B1%AB%E5%B7%9E" data-v-b832caa1 data-v-17adb40a><!--[--><p class="text" data-v-b832caa1>为袁绍檄豫州</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%BB%B6%E5%B9%B3%E6%B0%91%E4%BA%BA%E5%91%8A%E7%99%BD" data-v-b832caa1 data-v-17adb40a><!--[--><p class="text" data-v-b832caa1>延平民人告白</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%99%AE%E5%91%8A%E5%90%8C%E8%83%9E%E6%AA%84%E7%A8%BF" data-v-b832caa1 data-v-17adb40a><!--[--><p class="text" data-v-b832caa1>普告同胞檄稿</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%AA%84%E5%90%B4%E5%B0%86%E6%A0%A1%E9%83%A8%E6%9B%B2" data-v-b832caa1 data-v-17adb40a><!--[--><p class="text" data-v-b832caa1>檄吴将校部曲</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E8%B0%95%E9%BB%91%E6%97%97%E5%B0%86%E5%A3%AB%E6%AA%84" data-v-b832caa1 data-v-17adb40a><!--[--><p class="text" data-v-b832caa1>谕黑旗将士檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E9%92%A6%E8%B5%90%E7%9D%A3%E8%BE%85%E6%89%8B%E6%95%95" data-v-b832caa1 data-v-17adb40a><!--[--><p class="text" data-v-b832caa1>钦赐督辅手敕</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E9%9A%8B%E6%96%87%E5%B8%9D%E4%BC%90%E9%99%88%E6%AA%84" data-v-b832caa1 data-v-17adb40a><!--[--><p class="text" data-v-b832caa1>隋文帝伐陈檄</p><!--]--><!----></a><!----></div><!----></div><div class="VPSidebarItem level-1 is-link is-active has-active" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%BA%E6%9D%8E%E5%AF%86%E6%AA%84%E6%B4%9B%E5%B7%9E%E6%96%87" data-v-b832caa1 data-v-17adb40a><!--[--><p class="text" data-v-b832caa1>为李密檄洛州文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%AE%81%E6%B3%A2%E4%BC%97%E4%B9%89%E6%B0%91%E5%85%AC%E5%90%AF" data-v-b832caa1 data-v-17adb40a><!--[--><p class="text" data-v-b832caa1>宁波众义民公启</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%9C%B1%E5%85%83%E7%92%8B%E5%8C%97%E4%BC%90%E6%AA%84%E6%96%87" data-v-b832caa1 data-v-17adb40a><!--[--><p class="text" data-v-b832caa1>朱元璋北伐檄文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E7%AC%AC%E4%BA%8C%E6%AC%A1%E8%AE%A8%E8%A2%81%E5%AE%A3%E8%A8%80" data-v-b832caa1 data-v-17adb40a><!--[--><p class="text" data-v-b832caa1>第二次讨袁宣言</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E9%83%91%E7%95%8B%E4%BC%A0%E6%AA%84%E5%A4%A9%E4%B8%8B%E6%96%87" data-v-b832caa1 data-v-17adb40a><!--[--><p class="text" data-v-b832caa1>郑畋传檄天下文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%BA%E5%BE%90%E6%95%AC%E4%B8%9A%E8%AE%A8%E6%AD%A6%E6%9B%8C%E6%AA%84" data-v-b832caa1 data-v-17adb40a><!--[--><p class="text" data-v-b832caa1>为徐敬业讨武曌檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%BA%E7%AA%A6%E5%BB%BA%E5%BE%B7%E6%AA%84%E7%A7%A6%E7%8E%8B%E6%96%87" data-v-b832caa1 data-v-17adb40a><!--[--><p class="text" data-v-b832caa1>为窦建德檄秦王文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%8F%B0%E6%B9%BE%E4%BA%BA%E6%B0%91%E6%8A%97%E6%88%98%E6%AA%84%E6%96%87" data-v-b832caa1 data-v-17adb40a><!--[--><p class="text" data-v-b832caa1>台湾人民抗战檄文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%90%B4%E7%8E%8B%E5%88%98%E6%BF%9E%E9%81%97%E8%AF%B8%E4%BE%AF%E4%B9%A6" data-v-b832caa1 data-v-17adb40a><!--[--><p class="text" data-v-b832caa1>吴王刘濞遗诸侯书</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%89%91%E7%81%AD%E5%BC%82%E7%AB%AF%E9%82%AA%E6%95%99%E5%85%AC%E5%90%AF" data-v-b832caa1 data-v-17adb40a><!--[--><p class="text" data-v-b832caa1>扑灭异端邪教公启</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%9D%8E%E8%87%AA%E6%88%90%E6%AA%84%E6%98%8E%E8%87%A3%E5%BA%B6%E6%96%87" data-v-b832caa1 data-v-17adb40a><!--[--><p class="text" data-v-b832caa1>李自成檄明臣庶文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%9D%A8%E5%A4%8D%E5%85%89%E9%9C%B2%E5%B8%83%E7%8C%AE%E6%8D%B7%E6%96%87" data-v-b832caa1 data-v-17adb40a><!--[--><p class="text" data-v-b832caa1>杨复光露布献捷文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%AD%E5%8D%8E%E6%B0%91%E5%9B%BD%E5%86%9B%E8%B5%B7%E4%B9%89%E6%AA%84%E6%96%87" data-v-b832caa1 data-v-17adb40a><!--[--><p class="text" data-v-b832caa1>中华民国军起义檄文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%AD%E5%9B%BD%E9%9D%A9%E5%91%BD%E5%86%9B%E5%A4%A7%E5%85%83%E5%B8%85%E6%AA%84" data-v-b832caa1 data-v-17adb40a><!--[--><p class="text" data-v-b832caa1>中国革命军大元帅檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E7%A7%BB%E6%B2%B3%E5%8D%97%E9%83%A1%E5%8E%BF%E8%AE%A8%E5%88%98%E8%B1%AB%E6%AA%84" data-v-b832caa1 data-v-17adb40a><!--[--><p class="text" data-v-b832caa1>移河南郡县讨刘豫檄</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%89%E5%85%83%E9%87%8C%E7%AD%89%E4%B9%A1%E7%97%9B%E9%AA%82%E9%AC%BC%E5%AD%90%E8%AF%8D" data-v-b832caa1 data-v-17adb40a><!--[--><p class="text" data-v-b832caa1>三元里等乡痛骂鬼子词</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%A4%A7%E9%A1%BA%E5%86%9B%E4%BC%A0%E7%89%8C%E5%B1%B1%E8%A5%BF%E5%90%84%E9%83%A1%E5%8E%BF" data-v-b832caa1 data-v-17adb40a><!--[--><p class="text" data-v-b832caa1>大顺军传牌山西各郡县</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%B0%B1%E9%99%86%E6%B5%B7%E5%86%9B%E5%A4%A7%E5%85%83%E5%B8%85%E8%81%8C%E5%AE%A3%E8%A8%80" data-v-b832caa1 data-v-17adb40a><!--[--><p class="text" data-v-b832caa1>就陆海军大元帅职宣言</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%8D%BB%E5%86%9B%E7%9B%9F%E4%B8%BB%E5%BC%A0%E4%B9%90%E8%A1%8C%E7%9A%84%E5%B8%83%E5%91%8A" data-v-b832caa1 data-v-17adb40a><!--[--><p class="text" data-v-b832caa1>捻军盟主张乐行的布告</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%AD%E5%8D%8E%E6%B0%91%E5%9B%BD%E8%AE%A8%E9%80%86%E5%86%9B%E6%AA%84%E5%91%8A%E5%A4%A9%E4%B8%8B" data-v-b832caa1 data-v-17adb40a><!--[--><p class="text" data-v-b832caa1>中华民国讨逆军檄告天下</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E4%B8%BA%E6%9D%8E%E5%AF%86%E6%AA%84%E8%8D%A5%E9%98%B3%E5%AE%88%E9%83%87%E7%8E%8B%E5%BA%86%E6%96%87" data-v-b832caa1 data-v-17adb40a><!--[--><p class="text" data-v-b832caa1>为李密檄荥阳守郇王庆文</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E6%9D%A8%E7%8E%84%E6%84%9F%E6%95%A6%E4%BF%83%E6%A8%8A%E5%AD%90%E7%9B%96%E5%BD%92%E4%B9%89%E4%B9%A6" data-v-b832caa1 data-v-17adb40a><!--[--><p class="text" data-v-b832caa1>杨玄感敦促樊子盖归义书</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%A4%A7%E6%B8%85%E5%9B%BD%E6%91%84%E6%94%BF%E7%8E%8B%E5%A4%9A%E5%B0%94%E8%A1%AE%E5%8D%97%E4%B8%8B%E5%91%8A%E7%A4%BA" data-v-b832caa1 data-v-17adb40a><!--[--><p class="text" data-v-b832caa1>大清国摄政王多尔衮南下告示</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%AE%A3%E8%B0%95%E4%BA%91%E3%80%81%E8%B4%B5%E6%96%87%E6%AD%A6%E5%AE%98%E5%91%98%E5%86%9B%E6%B0%91%E4%BA%BA%E7%AD%89%E8%AF%8F" data-v-b832caa1 data-v-17adb40a><!--[--><p class="text" data-v-b832caa1>宣谕云、贵文武官员军民人等诏</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E5%B0%BD%E5%BF%A0%E6%8A%A5%E5%9B%BD%E5%85%A8%E7%B2%A4%E4%B9%89%E6%B0%91%E7%94%B3%E8%B0%95%E8%8B%B1%E5%A4%B7%E5%91%8A%E7%A4%BA" data-v-b832caa1 data-v-17adb40a><!--[--><p class="text" data-v-b832caa1>尽忠报国全粤义民申谕英夷告示</p><!--]--><!----></a><!----></div><!----></div><div class="VPSidebarItem level-1 is-link" data-v-b832caa1 data-v-b832caa1><div class="item" data-v-b832caa1><div class="indicator" data-v-b832caa1></div><a class="VPLink link link" href="/article/xiwen/%E8%B0%95%E5%8D%97%E4%BA%AC%E7%AD%89%E5%A4%84%E6%96%87%E6%AD%A6%E5%AE%98%E5%91%98%E5%86%9B%E6%B0%91%E4%BA%BA%E7%AD%89%E5%91%8A%E7%A4%BA" data-v-b832caa1 data-v-17adb40a><!--[--><p class="text" data-v-b832caa1>谕南京等处文武官员军民人等告示</p><!--]--><!----></a><!----></div><!----></div><!--]--></div></section></div><!--]--><!--[--><!--]--></nav></aside><div class="VPContent has-sidebar" id="VPContent" data-v-c08c670c data-v-336cc3e7><div class="VPDoc has-sidebar has-aside" data-v-336cc3e7 data-v-ef069a9c><div class="container" data-v-ef069a9c><div class="aside" data-v-ef069a9c><div class="aside-curtain" data-v-ef069a9c></div><div class="aside-container" data-v-ef069a9c><div class="aside-content" data-v-ef069a9c><div class="VPDocAside" data-v-ef069a9c data-v-731282ac><!--[--><!--]--><!--[--><!--]--><div class="VPDocAsideOutline" data-v-731282ac data-v-d7721971><div class="content" data-v-d7721971><div class="outline-marker" data-v-d7721971></div><div class="outline-title" data-v-d7721971>On this page</div><nav aria-labelledby="doc-outline-aria-label" data-v-d7721971><span class="visually-hidden" id="doc-outline-aria-label" data-v-d7721971> Table of Contents for current page </span><ul class="root" data-v-d7721971 data-v-530e465a><!--[--><!--]--></ul></nav></div></div><!--[--><!--]--><div class="spacer" data-v-731282ac></div><!--[--><!--]--><!----><!--[--><!--]--><!--[--><!--]--></div></div></div></div><div class="content" data-v-ef069a9c><div class="content-container" data-v-ef069a9c><!--[--><!--]--><div class="VPDocOutlineDropdown" data-v-ef069a9c data-v-60e0b230><button class="" data-v-60e0b230>On this page <svg xmlns="http://www.w3.org/2000/svg" aria-hidden="true" focusable="false" viewbox="0 0 24 24" class="icon" data-v-60e0b230><path d="M9,19c-0.3,0-0.5-0.1-0.7-0.3c-0.4-0.4-0.4-1,0-1.4l5.3-5.3L8.3,6.7c-0.4-0.4-0.4-1,0-1.4s1-0.4,1.4,0l6,6c0.4,0.4,0.4,1,0,1.4l-6,6C9.5,18.9,9.3,19,9,19z"></path></svg></button><!----></div><main class="main" data-v-ef069a9c><div style="position:relative;" class="vp-doc _article_xiwen_%E4%B8%BA%E6%9D%8E%E5%AF%86%E6%AA%84%E6%B4%9B%E5%B7%9E%E6%96%87" data-v-ef069a9c><div><div class="heti heti--vertical"><h1 id="為李密檄洛州文" tabindex="-1">為李密檄洛州文 <a class="header-anchor" href="#為李密檄洛州文" aria-label="Permalink to &quot;為李密檄洛州文&quot;">​</a></h1><p>祖君彥　唐</p><p>自元氣肇辟，厥初生人，樹之帝王，以為司牧，是以羲農軒頊之後，堯舜禹湯之君，靡不祗畏上元，愛育黔首，乾乾終日，翼翼小心，馭朽索而同危，履春冰而是懼。故一物失所，若納隍而愧之；一夫有罪，遂下車而泣之。謙德軫於責躬，憂勞切於罪己。普天之下，率土之濱，蟠木距於流沙，瀚海窮於丹穴，莫不鼓腹擊壤，鑿井耕田，致之昇平，驅之仁壽。是以愛之如父母，敬之若神明，用能享國多年，祚延長世。未有暴虐臨人，克終天位者也。</p><p>隋氏往因周末，預奉綴衣，狐媚而圖聖寶，胠篋以取神器，及纘承負扆，狼虎其心，始曀明兩之暈，終幹少陽之位。先皇大漸，侍疾禁中，遂為梟獍便行鴆毒，禍深於莒仆，釁酷於商臣，天地難容，人神嗟憤。加以州吁安忍，閼伯日尋，劍閣所以懷凶，晉陽所以興亂，甸人為磬，淫刑斯逞。夫九族既睦，唐帝闡其欽明；百世本枝，文王表其光大。況復隳壞盤石，剿絕維城，唇亡齒寒，寧止虞虢？欲其長久，其可得乎！其罪一也。</p><p>禽獸之行，在於聚鹿，人倫之體，別於內外。而蘭陵公主，逼幸告終，誰謂&lt;果支&gt;首之賢，翻見齊襄之恥。逮於先皇嬪御，並進銀鐶，諸王子女，咸貯金屋。牝雞鳴於詰旦，雄雉恣其群飛。袒服戲陳侯之朝，穹廬同冒頓之寢。爵賞之出，女謁遂成，公卿宣淫，無復綱紀。其罪二也。</p><p>平章百姓，一日萬幾，未曉求衣，昃晷不食，是以大禹不貴於尺璧，光武不隔於支體，以是憂勤，深慮幽枉。而荒湎於酒，俾晝作夜，式號且呼，甘嗜聲伎，常居窟室，每藉糟邱，朝謁罕見其身，群臣希睹其面，斷決自此，不行敷奏，於是停壅中山，千日之飲酩酊，無知襄陽，三雅之杯留連，詎比又廣召良家，充選宮掖，潛為九市，親駕四驢，自比商人，見要逆旅，殷辛之譴為小，漢靈之罪更輕，內外驚心，遐邇失望，其罪三也。</p><p>上棟下宇，著在易爻，茅茨采椽，陳諸史籍，聖人本意，惟避風雨，詎待金玉之華，寧須綈錦之麗故？璿室崇構，商辛以之滅亡；阿房崛起，二世是以傾覆。而不遵古典，不念前章，（一作前車）廣立池台，多營宮觀，金鋪玉戶，青瑣丹墀，蔽虧日月，隔閡寒暑，窮生人之筋力，罄天下之資財，使鬼尚難為之，勞人罔知不可。其罪四也。</p><p>公田所徹，不過十畝，人力所供，才止三日。是以輕徭薄賦，不奪農時。寧積於人，無藏於府。而科稅繁猥，不知紀極，猛火屢燒，漏卮難滿。頭會箕斂，逆折十年之租；杼軸其空，日損千金之費。父母不保其赤子，夫妻相棄於匡床，萬戶則城郭空虛，千里則煙火斷滅。西蜀王孫之室，翻同原憲之貧；東海糜竺之家，俄成鄧通之鬼。其罪五也。</p><p>古先哲王，卜征巡狩，唐虞五載，周則一紀，本欲親問疾苦，觀省風謠，乃復廣積薪芻，多備饔餼，年年曆覽，處處登臨，從臣疲弊，供頓辛苦。飄風凍雨，聊竊比於先驅，車轍馬跡，遂周行於天下。秦皇之心未已，周穆之意難窮。晏西母而歌雲，浮東海而觀日。家苦納秸之勤，人阻來蘇之望。且夫天子有道，守在海外，夷不亂華，在德非險。長城之役，戰國所為，乃是狙詐之風，非關稽古之法。而追蹤秦代，板築更興，襲其基墟，延袤萬里，遂使屍骸蔽野，血流成河，積怨滿於山川，號哭動於天地。其罪六也。</p><p>遼水之東，朝鮮之地，禹貢以為荒服，周王棄而不臣。示以羈縻，達其聲教，苟欲愛人，非求拓土。又強弩末矢，理無穿於魯縞；衝風餘力，詎能動於鴻毛。石田得而無堪，雞肋啖而何用？而恃眾怙力，強兵黷武，惟在並吞，不思長策。夫兵猶火也，不戢將自焚。遂令億兆夷人，隻輪莫返。夫差喪國，實為黃池之盟；苻堅滅身，良由壽春之役。欲捕鳴蟬於前，不知挾彈在後。復矢相顧，髽吊成行，義夫切齒，壯士扼腕。其罪七也。</p><p>直言啟沃，王臣匪躬，惟木從繩，若金須礪。唐堯建鼓，思聞獻替之言；夏禹懸鞀，時聽箴規之美。而愎諫違卜，蠹賢嫉能，直士正人，皆由屠害。左僕射齊國公高熲，上柱國宋國公賀若弼，或文昌上相，或細柳功臣，蹔吐良藥之言，翻加屬鏤之賜。龍逢無罪，便遭夏癸之誅；王子何辜？濫被商辛之戮。遂令君子結舌，賢人緘口。指白日而比盛，射蒼天而敢欺，不悟國之將亡，不知死之將至。其罪八也。</p><p>設官分職，貴在銓衡察獄問刑，無聞販鬻。而錢神起論，銅臭為公，梁冀受黃金之虵，孟佗薦蒲萄之酒，遂使彝倫攸斁，政以賄成，君子在野，小人在位。積薪居上，同汲黯之言；囊錢不如，傷趙壹之賦。其罪九也。</p><p>宣尼有言，無信不立，用命賞祖，義豈食言。自昏主嗣位，每歲行幸，南北巡狩，東西征伐。至如浩陪蹕，東都守固，閿鄉野戰，雁門解圍，自外征夫，不可勝紀。既立功勳，須酬官爵，而志懷翻覆，言行浮詭，危急則勳賞懸授，克定則絲綸不行。異商鞅之頒金，同項王之刓印。芳餌之下，必有懸魚，惜其重賞，求人死力，走丸逆阪，匹此非難，凡百驍雄，誰不讎怨？至於匹夫蕞爾，宿諾不虧，況在乘輿，二三其德。其罪十也。</p><p>有一於此，未或不亡，況四維不張，三空總瘁，無小無大，愚夫愚婦，共識殷亡，咸知夏滅。罄南山之竹，書罪未窮；決東海之波，流惡難盡。是以窮奇災於上國，猰貐暴於中原，三河縱封豕之貪四海被長蛇之毒，百姓殲亡，殆無遺類。十分為計，才一而已。蒼生懍懍，咸憂杞國之崩；赤子嗷嗷，但愁楞陽之陷。且國祚將改，必有常期，六百殷亡之年，三十姬終之世。故讖籙皆云，隋氏三十六年而滅。此則厭德之象已彰，代終之兆先見。皇天無親，惟德是輔。況乃欃槍竟天，申繻謂之除舊；歲星入井，甘公以為義興。兼以朱雀門燒，正陽日蝕，狐鳴鬼哭，川竭山崩，並是宗廟為墟之妖，荊棘旅庭之事。夏氏則災釁非多，殷人則咎徵更少。牽牛入漢，方知大亂之期；王良策馬，始驗兵車之會。今者順人將革，先天不違，大誓孟津，陳命景亳，三千列國，八百諸侯，不謀而同辭，不召而自至。轟轟隱隱，如霆如雷，彪虎嘯而穀風生，應龍驤而景雲起。</p><p>我魏公聰明神武，齊聖廣淵，備七德而在躬，包九功而挺出。周太保魏公之孫，上柱國蒲山公之子。家傳盛德，武王承季曆之基；地啟元勳，世祖嗣元皇之業。篤生白水，日角之相便彰；載誕丹陵，天寶之文斯著。加以姓符圖緯，名協歌謠，六合所以歸心，三靈所以改卜。文王厄於美裏，赤雀方來，高祖隱於碭山，彤雲自起。兵誅不道，赤伏至自長安；鋒銳難當，黃星出於梁宋。九五龍飛之始，大人豹變之初，歷試諸艱，大敵彌勇。上柱國司徒東郡公翟讓，功宣締構，翼亮經綸，伊尹之佐成湯，蕭何之輔高帝。上柱國總管齊國公孟讓、柱國曆城公孟暢、柱國絳郡公裴行儼、大將軍左長史邴元真等，並運籌千里，勇冠三軍，擊劍則截蛟斷鼇，彎弧則吟猿落雁。韓彭絳灌，成沛公之基；寇賈吳馮，奉蕭王之業。復有蒙輪挾輈之士，拔距投石之夫。冀馬追風，吳戈照日。魏公屬當期運，撫茲億兆，躬擐甲胄，跋涉山川，櫛風沐雨，豈辭勞倦？遂起西伯之師，將問南巢之罪，百萬成旅，四七為名，呼吸則河渭絕流，叱吒則嵩華自拔。以此攻城，何城不陷？以此擊陣，何陣不摧？譬猶決滄海而濯殘螢，舉昆侖而壓小卵，鼓行而進，百道俱前。</p><p>以今月二十一日屆於東都，而昏朝文武留守段達等，昆吾惡稔，飛廉奸佞，久迷天數，敢拒義兵，驅率鬼徒，眾有十萬回洛倉北，遂來舉斧。於是熊羆角逐，貔虎爭先，因其倒戈之心，乘我破竹之勢，曾未旋踵，瓦解冰消。坑卒則長平未多，積甲則熊耳為少。達等助桀為虐，嬰城自固。梯衝亂舞，徒設九拒之謀；鼓角將鳴，空憑百樓之險。燕巢衛幕，魚游宋池，殄滅之期，匪朝伊暮。然興洛虎牢，國家儲積，我已先據，為日久矣。既得回洛，又取黎陽，天下倉廩，盡非隋有。四方起義，萬里如雲，足食足兵，無前無敵。</p><p>裴光祿仁基，雄才上將，受命專征，遐邇攸憑安危是託，乃識機知變，遷殷事夏。袁謙擒自藍水，張須陁獲在滎陽，竇慶戰沒於淮南，郭詢授首於河北，隋之亡候，斷可知也。清河公房彥藻，近秉戎律，略地東南，師之所臨，風行電擊。安陸汝南，則隨機蕩定，淮安濟陽，則俄然送款。徐圓朗已平魯郡，孟海公又破濟陰，於是海內英雄，咸來響應。封民瞻取平原之境，郝孝德據黎陽之倉，李士雄虎視於長平，王德仁鷹揚於上黨。滑公李景考功郎中房山基發自臨渝，劉興祖起於北朔，崔白駒在潁川起，方獻伯以譙郡來，各擁數萬之兵，俱期牧野之會。滄溟之右，函谷以東，牛酒獻於軍前，壺漿盈於道路。諸君等並衣冠世胄，杞梓良才，神鼎靈澤之秋，裂地封侯之始。豹變鵲起，今正其時；鼉鳴鱉應，見機而作。宜各鳩率子弟，共建功名。耿弇之赴光武，蕭何之奉高帝，當以金章紫綬，華蓋朱輪，富貴以重當年，忠貞以傳奕葉，豈不盛哉！若隋氏官人，同夫桀犬，尚荷王莽之恩，仍懷蒯瞆之祿。審配死於袁氏，不如張郃歸曹；范增困於項王，未若陳平從漢。魏公推以赤心，當加好爵，擇木而處，令不自疑。脫其猛虎猶與，舟中敵國，夙沙之人，共縛其主，彭寵之僕，自殺其君，高官上賞，即以相授。如闇於成事，守迷不反，昆岡縱火，玉石俱焚，爾等噬臍，悔將何及？</p><p>黃河帶地，明余旦旦之言；皎日麗天，知我勤勤之意。布告海內，咸使聞知。</p></div></div></div></main><footer class="VPDocFooter" data-v-ef069a9c data-v-a36ff03b><!--[--><!--]--><div class="edit-info" data-v-a36ff03b><div class="edit-link" data-v-a36ff03b><a class="VPLink link edit-link-button" href="https://github.com/DrAugus/draugus.github.io/tree/master/article/xiwen/为李密檄洛州文.md" target="_blank" rel="noreferrer" data-v-a36ff03b data-v-17adb40a><!--[--><svg xmlns="http://www.w3.org/2000/svg" viewbox="0 0 24 24" class="edit-link-icon" aria-label="edit icon" data-v-a36ff03b><path d="M18,23H4c-1.7,0-3-1.3-3-3V6c0-1.7,1.3-3,3-3h7c0.6,0,1,0.4,1,1s-0.4,1-1,1H4C3.4,5,3,5.4,3,6v14c0,0.6,0.4,1,1,1h14c0.6,0,1-0.4,1-1v-7c0-0.6,0.4-1,1-1s1,0.4,1,1v7C21,21.7,19.7,23,18,23z"></path><path d="M8,17c-0.3,0-0.5-0.1-0.7-0.3C7,16.5,6.9,16.1,7,15.8l1-4c0-0.2,0.1-0.3,0.3-0.5l9.5-9.5c1.2-1.2,3.2-1.2,4.4,0c1.2,1.2,1.2,3.2,0,4.4l-9.5,9.5c-0.1,0.1-0.3,0.2-0.5,0.3l-4,1C8.2,17,8.1,17,8,17zM9.9,12.5l-0.5,2.1l2.1-0.5l9.3-9.3c0.4-0.4,0.4-1.1,0-1.6c-0.4-0.4-1.2-0.4-1.6,0l0,0L9.9,12.5z M18.5,2.5L18.5,2.5L18.5,2.5z"></path></svg> Suggest changes to this page<!--]--><!----></a></div><div class="last-updated" data-v-a36ff03b><p class="VPLastUpdated" data-v-a36ff03b data-v-28fcd991>Last updated: <time datetime="2023-02-19T15:03:12.000Z" data-v-28fcd991></time></p></div></div><div class="prev-next" data-v-a36ff03b><div class="pager" data-v-a36ff03b><a class="pager-link prev" href="/article/xiwen/%E9%9A%8B%E6%96%87%E5%B8%9D%E4%BC%90%E9%99%88%E6%AA%84" data-v-a36ff03b><span class="desc" data-v-a36ff03b>Previous page</span><span class="title" data-v-a36ff03b>隋文帝伐陈檄</span></a></div><div class="has-prev pager" data-v-a36ff03b><a class="pager-link next" href="/article/xiwen/%E5%AE%81%E6%B3%A2%E4%BC%97%E4%B9%89%E6%B0%91%E5%85%AC%E5%90%AF" data-v-a36ff03b><span class="desc" data-v-a36ff03b>Next page</span><span class="title" data-v-a36ff03b>宁波众义民公启</span></a></div></div></footer><!--[--><!--]--></div></div></div></div></div><footer class="VPFooter has-sidebar" data-v-c08c670c data-v-44cad4bf><div class="container" data-v-44cad4bf><p class="message" data-v-44cad4bf>Released under the MIT License.</p><p class="copyright" data-v-44cad4bf>Copyright © 2023-present Augus</p></div></footer><!--[--><!--]--></div></div>
    <script>__VP_HASH_MAP__ = JSON.parse("{\"index.md\":\"d54caa89\",\"xiwen_index.md\":\"ef02f016\",\"xiwen_三元里等乡痛骂鬼子词.md\":\"6ba2b45e\",\"xiwen_中华民国讨逆军檄告天下.md\":\"b55f30ce\",\"xiwen_中华民国军起义檄文.md\":\"38e61f85\",\"article_index.md\":\"53f11be5\",\"article_庄子·秋水.md\":\"4be35571\",\"article_猫.md\":\"952c26cf\",\"article_逍遥游·北冥有鱼.md\":\"1ad290aa\",\"article_道德经.md\":\"f6368d70\",\"article_聪明人和傻子和奴才.md\":\"b5151167\",\"xiwen_中国革命军大元帅檄.md\":\"834317b7\",\"xiwen_讨王莽檄.md\":\"ac570be5\",\"xiwen_讨粤匪檄.md\":\"3f3ab0bd\",\"xiwen_谕南京等处文武官员军民人等告示.md\":\"ef04cb9a\",\"xiwen_谕黑旗将士檄.md\":\"f0998f28\",\"xiwen_谕巴蜀檄.md\":\"2371b4fc\",\"xiwen_延平民人告白.md\":\"cf2bcc3e\",\"xiwen_就陆海军大元帅职宣言.md\":\"43983eb6\",\"xiwen_扑灭异端邪教公启.md\":\"495bdb20\",\"xiwen_费誓.md\":\"6ee9ca58\",\"xiwen_张献忠之檄.md\":\"203e513c\",\"xiwen_捻军盟主张乐行的布告.md\":\"db03bef8\",\"xiwen_普告同胞檄稿.md\":\"6e7549e7\",\"xiwen_朱元璋北伐檄文.md\":\"05af6203\",\"xiwen_李自成檄明臣庶文.md\":\"9ca82044\",\"xiwen_杨复光露布献捷文.md\":\"928ec01e\",\"xiwen_杨玄感敦促樊子盖归义书.md\":\"84bbc719\",\"xiwen_檄吴将校部曲.md\":\"f988ad0c\",\"xiwen_檄告楚相.md\":\"e545c7ee\",\"xiwen_檄蜀文.md\":\"2e6e596e\",\"xiwen_牧誓.md\":\"80719376\",\"xiwen_甘誓.md\":\"c0a7ead7\",\"xiwen_移河南郡县讨刘豫檄.md\":\"f3640db1\",\"xiwen_白朗告示.md\":\"9ddcad59\",\"xiwen_尽忠报国全粤义民申谕英夷告示.md\":\"e964c822\",\"xiwen_宣谕云、贵文武官员军民人等诏.md\":\"02a81c9a\",\"xiwen_为李密檄洛州文.md\":\"e6b3b71b\",\"xiwen_为李密檄荥阳守郇王庆文.md\":\"6b0e50a4\",\"xiwen_兴师檄文.md\":\"f9e0b8e4\",\"xiwen_为袁绍檄豫州.md\":\"3fe7bb50\",\"xiwen_吕相绝秦.md\":\"9c134c71\",\"xiwen_台湾人民抗战檄文.md\":\"b0c742d6\",\"xiwen_吴王刘濞遗诸侯书.md\":\"380704d9\",\"xiwen_剿兵安民檄.md\":\"399ec4cb\",\"xiwen_大顺军传牌山西各郡县.md\":\"8d2c7b47\",\"xiwen_大清国摄政王多尔衮南下告示.md\":\"b7a9b674\",\"xiwen_奉天讨胡檄.md\":\"8ec6b6ce\",\"xiwen_郑畋传檄天下文.md\":\"80d8b2e0\",\"xiwen_宁波众义民公启.md\":\"c1d452b9\",\"xiwen_为窦建德檄秦王文.md\":\"60cb3949\",\"xiwen_汤誓.md\":\"10ad53ba\",\"xiwen_钦赐督辅手敕.md\":\"3d59b2b2\",\"xiwen_隋文帝伐陈檄.md\":\"8eaee386\",\"xiwen_第二次讨袁宣言.md\":\"b524f42b\",\"xiwen_管仲檄楚使.md\":\"21c7d88b\",\"xiwen_为徐敬业讨武曌檄.md\":\"a08e605b\"}")
__VP_SITE_DATA__ = JSON.parse("{\"lang\":\"en-US\",\"dir\":\"ltr\",\"title\":\"Augus Article\",\"description\":\"Article\",\"base\":\"/article/\",\"head\":[],\"appearance\":true,\"themeConfig\":{\"logo\":\"/logo/logo.jpg\",\"sidebar\":{\"/article/\":[{\"text\":\"文章\",\"collapsible\":true,\"items\":[{\"text\":\"todo\",\"link\":\"/article/\"},{\"text\":\"猫\",\"link\":\"/article/猫\"},{\"text\":\"庄子·秋水\",\"link\":\"/article/庄子·秋水\"},{\"text\":\"道德经\",\"link\":\"/article/道德经\"},{\"text\":\"逍遥游·北冥有鱼\",\"link\":\"/article/逍遥游·北冥有鱼\"},{\"text\":\"聪明人和傻子和奴才\",\"link\":\"/article/聪明人和傻子和奴才\"}]}],\"/xiwen/\":[{\"text\":\"檄文\",\"collapsible\":true,\"items\":[{\"text\":\"about\",\"link\":\"/xiwen/\"},{\"text\":\"汤誓\",\"link\":\"/xiwen/汤誓\"},{\"text\":\"牧誓\",\"link\":\"/xiwen/牧誓\"},{\"text\":\"甘誓\",\"link\":\"/xiwen/甘誓\"},{\"text\":\"费誓\",\"link\":\"/xiwen/费誓\"},{\"text\":\"檄蜀文\",\"link\":\"/xiwen/檄蜀文\"},{\"text\":\"兴师檄文\",\"link\":\"/xiwen/兴师檄文\"},{\"text\":\"吕相绝秦\",\"link\":\"/xiwen/吕相绝秦\"},{\"text\":\"檄告楚相\",\"link\":\"/xiwen/檄告楚相\"},{\"text\":\"白朗告示\",\"link\":\"/xiwen/白朗告示\"},{\"text\":\"讨王莽檄\",\"link\":\"/xiwen/讨王莽檄\"},{\"text\":\"讨粤匪檄\",\"link\":\"/xiwen/讨粤匪檄\"},{\"text\":\"谕巴蜀檄\",\"link\":\"/xiwen/谕巴蜀檄\"},{\"text\":\"剿兵安民檄\",\"link\":\"/xiwen/剿兵安民檄\"},{\"text\":\"奉天讨胡檄\",\"link\":\"/xiwen/奉天讨胡檄\"},{\"text\":\"张献忠之檄\",\"link\":\"/xiwen/张献忠之檄\"},{\"text\":\"管仲檄楚使\",\"link\":\"/xiwen/管仲檄楚使\"},{\"text\":\"为袁绍檄豫州\",\"link\":\"/xiwen/为袁绍檄豫州\"},{\"text\":\"延平民人告白\",\"link\":\"/xiwen/延平民人告白\"},{\"text\":\"普告同胞檄稿\",\"link\":\"/xiwen/普告同胞檄稿\"},{\"text\":\"檄吴将校部曲\",\"link\":\"/xiwen/檄吴将校部曲\"},{\"text\":\"谕黑旗将士檄\",\"link\":\"/xiwen/谕黑旗将士檄\"},{\"text\":\"钦赐督辅手敕\",\"link\":\"/xiwen/钦赐督辅手敕\"},{\"text\":\"隋文帝伐陈檄\",\"link\":\"/xiwen/隋文帝伐陈檄\"},{\"text\":\"为李密檄洛州文\",\"link\":\"/xiwen/为李密檄洛州文\"},{\"text\":\"宁波众义民公启\",\"link\":\"/xiwen/宁波众义民公启\"},{\"text\":\"朱元璋北伐檄文\",\"link\":\"/xiwen/朱元璋北伐檄文\"},{\"text\":\"第二次讨袁宣言\",\"link\":\"/xiwen/第二次讨袁宣言\"},{\"text\":\"郑畋传檄天下文\",\"link\":\"/xiwen/郑畋传檄天下文\"},{\"text\":\"为徐敬业讨武曌檄\",\"link\":\"/xiwen/为徐敬业讨武曌檄\"},{\"text\":\"为窦建德檄秦王文\",\"link\":\"/xiwen/为窦建德檄秦王文\"},{\"text\":\"台湾人民抗战檄文\",\"link\":\"/xiwen/台湾人民抗战檄文\"},{\"text\":\"吴王刘濞遗诸侯书\",\"link\":\"/xiwen/吴王刘濞遗诸侯书\"},{\"text\":\"扑灭异端邪教公启\",\"link\":\"/xiwen/扑灭异端邪教公启\"},{\"text\":\"李自成檄明臣庶文\",\"link\":\"/xiwen/李自成檄明臣庶文\"},{\"text\":\"杨复光露布献捷文\",\"link\":\"/xiwen/杨复光露布献捷文\"},{\"text\":\"中华民国军起义檄文\",\"link\":\"/xiwen/中华民国军起义檄文\"},{\"text\":\"中国革命军大元帅檄\",\"link\":\"/xiwen/中国革命军大元帅檄\"},{\"text\":\"移河南郡县讨刘豫檄\",\"link\":\"/xiwen/移河南郡县讨刘豫檄\"},{\"text\":\"三元里等乡痛骂鬼子词\",\"link\":\"/xiwen/三元里等乡痛骂鬼子词\"},{\"text\":\"大顺军传牌山西各郡县\",\"link\":\"/xiwen/大顺军传牌山西各郡县\"},{\"text\":\"就陆海军大元帅职宣言\",\"link\":\"/xiwen/就陆海军大元帅职宣言\"},{\"text\":\"捻军盟主张乐行的布告\",\"link\":\"/xiwen/捻军盟主张乐行的布告\"},{\"text\":\"中华民国讨逆军檄告天下\",\"link\":\"/xiwen/中华民国讨逆军檄告天下\"},{\"text\":\"为李密檄荥阳守郇王庆文\",\"link\":\"/xiwen/为李密檄荥阳守郇王庆文\"},{\"text\":\"杨玄感敦促樊子盖归义书\",\"link\":\"/xiwen/杨玄感敦促樊子盖归义书\"},{\"text\":\"大清国摄政王多尔衮南下告示\",\"link\":\"/xiwen/大清国摄政王多尔衮南下告示\"},{\"text\":\"宣谕云、贵文武官员军民人等诏\",\"link\":\"/xiwen/宣谕云、贵文武官员军民人等诏\"},{\"text\":\"尽忠报国全粤义民申谕英夷告示\",\"link\":\"/xiwen/尽忠报国全粤义民申谕英夷告示\"},{\"text\":\"谕南京等处文武官员军民人等告示\",\"link\":\"/xiwen/谕南京等处文武官员军民人等告示\"}]}]},\"socialLinks\":[{\"icon\":\"github\",\"link\":\"https://github.com/DrAugus/draugus.github.io/tree/master/article\"}],\"editLink\":{\"pattern\":\"https://github.com/DrAugus/draugus.github.io/tree/master/article/:path\",\"text\":\"Suggest changes to this page\"},\"footer\":{\"message\":\"Released under the MIT License.\",\"copyright\":\"Copyright © 2023-present Augus\"}},\"locales\":{},\"scrollOffset\":90,\"cleanUrls\":true}")</script>
    
  </body>
</html>